# Design Challenge

Het grootste probleem van de Klup app, is dat het qua navigatie en design gewoonweg niet goed in elkaar zit. Het heeft mijzelf tijdens mijn stage al veel tijd gekost om het gebruik ervan onder de knie te krijgen en te ontdekken hoe alles in elkaar zit. Voor de doelgroep van Klup is de app daarom helemaal lastig, omdat zij niet zijn opgegroeid met digitale media en veel minder ervaring hebben met het gebruiken van apps. Daarnaast geven de gebruikers aan dat ze verschillende functies missen in de app en zich aan bepaalde dingen ergeren \(zie hiervoor de [interviews](https://ninavdberg92.gitbook.io/klup-redesign-productbiografie/verkenning/de-kluppers/interviews), [berichten van kluppers](https://ninavdberg92.gitbook.io/klup-redesign-productbiografie/verkenning/de-kluppers/klachten-van-kluppers) en [ambassadeurs bespreking](https://ninavdberg92.gitbook.io/klup-redesign-productbiografie/verkenning/de-kluppers/ambassadeurs-bespreking)\).

Omdat Klup de complete app opnieuw wil gaan bouwen, zal ik mij tijdens mijn project voornamelijk focussen op het versimpelen van de navigatiestructuur en meer rust en overzicht creÃ«eren in het design. Het toevoegen \(of juist weghalen\) van functionaliteiten is van minder groot belang, eerst moet de basis op orde zijn.

Mijn Design Challenge luidt daarom als volgt:

> ### Hoe kan een herontwerp van de Klup app ervoor zorgen dat de gebruiksvriendelijkheid verhoogd wordt, zodat de app beter aansluit bij de wensen en behoeften van de gebruikers van 50 jaar en ouder?

