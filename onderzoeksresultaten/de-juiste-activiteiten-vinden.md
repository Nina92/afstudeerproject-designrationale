# Content laten aansluiten bij de gebruiker

Om de deelvraag _"Hoe kunnen de gebruikers makkelijk activiteiten vinden die bij hen aansluiten?"_  te beantwoorden heb ik onderzoek gedaan naar manieren om content te filteren.  Ook heb ik gekeken naar de mogelijkheden voor het personaliseren en customiseren van content. De conclusies die hier uit voort zijn gekomen heb ik meegenomen als eisen voor in mijn [programma van eisen](programma-van-eisen.md).

## Content filteren

Om gerichter te kunnen zoeken naar activiteiten, is het belangrijk dat de gebruikers de activiteiten makkelijk kunnen filteren. Ik heb deskresearch gedaan naar de verschillende opties die hiervoor mogelijk zijn.

[Klik hier voor het volledige onderzoek](https://ninavdberg92.gitbook.io/klup-redesign-productbiografie/onderzoek-en-inzichten/content-filteren)

### Eisen voor PvE

{% hint style="success" %}
**De toegepaste filters moeten zichtbaar zijn in het overzicht met gefilterde resultaten en op de plaats waar de gebruiker ze heeft ingesteld**
{% endhint %}

{% hint style="success" %}
**De filteropties moeten aansluiten bij het taalgebruik van de gebruiker**
{% endhint %}

{% hint style="success" %}
**De meestgebruikte filteropties moeten snel toegankelijk worden gemaakt**
{% endhint %}

{% hint style="success" %}
**De activiteiten die in de app staan moeten kunnen worden weergegeven op een plattegrond**
{% endhint %}

{% hint style="success" %}
**Je moet in het activiteiten overzicht kunnen zien hoeveel resultaten er getoond worden na het filteren**
{% endhint %}

## Customisatie & personalisatie

[Klik hier voor het volledige onderzoek](https://ninavdberg92.gitbook.io/klup-redesign-productbiografie/onderzoek-en-inzichten/customisatie-en-personalisatie)

### Customisatie

In de huidige Klup app zit al een vorm van customisatie. Onder het kopje "speciaal voor jou" worden activiteiten getoond waaraan dezelfde interesses gekoppeld zitten als de interesses die de gebruiker heeft geselecteerd in zijn profiel. In de [interviews](https://ninavdberg92.gitbook.io/klup-redesign-productbiografie/onderzoek-en-inzichten/de-kluppers/interviews) en [berichten die Klup ontvangt](https://ninavdberg92.gitbook.io/klup-redesign-productbiografie/onderzoek-en-inzichten/de-kluppers/klachten-van-kluppers) geven de gebruikers echter aan dat ze het niet zo ervaren dat de activiteiten die daar staan aansluiten bij hun interesses. Hiervoor moet eerst meer onderzoek gedaan worden naar de interessegebieden van de kluppers en de soort activiteiten die in de app staan zodat die goed op elkaar kunnen worden afgestemd.

### Personalisatie

Ik denk dat Klup veel profijt kan hebben van het tonen van gepersonaliseerde content. Juist omdat de gebruikers niet zo thuis zijn in het gebruiken van een app, is het heel waardevol als de app zelf activiteiten laat zien die goed aansluiten bij de gebruiker. Hier komt echter vooral een technisch aspect bij kijken om ervoor te zorgen dat de getoonde activiteiten ook wel echt goed aansluiten.

Er moeten meer eigenschappen worden meegenomen dan alleen de interesses die de gebruiker heeft aangegeven in zijn profiel en de interesses die de organisatoren aan de activiteit koppelen. Waar bijvoorbeeld naar gekeken kan worden is een match op subcategorieen binnen de interesses, of dat de gebruiker in het weekend of doordeweeks naar activiteiten gaat, de afstand die de gebruiker af wil leggen naar een activiteit etc. Deze data moet het systeem verzamelen en koppelen aan de getoonde activiteiten.

