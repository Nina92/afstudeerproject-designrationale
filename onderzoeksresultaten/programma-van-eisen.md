# Programma van Eisen

Het programma van eisen waaraan het herontwerp moet voldoen komt voort uit mijn onderzoeksresultaten. Ik heb de eisen geprioriteerd aan de hand van de MoSCoW methode:

{% hint style="info" %}
**Must haves** moet het product aan voldoen, zonder deze eisen is het product niet bruikbaar.

**Should haves** zijn belangrijk, maar niet noodzakelijk voor de oplevering van het product binnen de beschikbare tijd.

**Could haves** zijn gewenst, maar niet noodzakelijk. Worden meegenomen indien er tijd over is.

**Won't haves** zijn de minst kritieke punten, of passen niet binnen de beschikbare tijd. Ze worden meegenomen naar de volgende oplevering of ze vallen af.

\(Brennan, 2009\)
{% endhint %}

Aangezien het bij mijn project om een herontwerp gaat en niet om een compleet nieuw product, hebben de **must haves** in dit geval betrekking op de belangrijkste verbeterpunten die nu moeten worden doorgevoerd om ervoor te zorgen dat de gebruikerservaring verbeterd wordt.

Achter elke eis staat met cijfers aangegeven uit welk onderzoek de eis naar voren is gekomen.

1: [Focus Group](https://ninavdberg92.gitbook.io/klup-redesign-productbiografie/onderzoek-en-inzichten/de-kluppers/focus-group)  
2: [Interviews](https://ninavdberg92.gitbook.io/klup-redesign-productbiografie/onderzoek-en-inzichten/de-kluppers/interviews)  
3: [Berichten van kluppers](https://ninavdberg92.gitbook.io/klup-redesign-productbiografie/onderzoek-en-inzichten/de-kluppers/klachten-van-kluppers)  
4: [Ambassadeurs bespreking](https://ninavdberg92.gitbook.io/klup-redesign-productbiografie/onderzoek-en-inzichten/de-kluppers/ambassadeurs-bespreking)  
5: [Een applicatie voor 50-plussers](https://ninavdberg92.gitbook.io/klup-redesign-productbiografie/onderzoek-en-inzichten/een-applicatie-voor-50-plussers)  
6: [Feedback van opdrachtgevers](https://ninavdberg92.gitbook.io/klup-redesign-productbiografie/het-redesign/prototype-0.3/feedback-van-opdrachtgevers)  
7: [Content filteren](https://ninavdberg92.gitbook.io/klup-redesign-productbiografie/onderzoek-en-inzichten/content-filteren)

### Programma van Eisen

**Must haves**

* Wanneer er een plekje vrij is gekomen bij een volle activiteit, moet de gebruiker hiervan op de hoogte kunnen worden gebracht \(1, 2, 3, 4\)
* De activiteiten moeten gefilterd kunnen worden op datum \(2, 3, 4\)
* Activiteiten en andere gebruikers moeten vindbaar zijn door te zoeken op naam \(2, 4\)
* De applicatie moet duidelijk aangeven naar welke activiteiten de gebruiker nog toe gaat, en naar welke hij al is geweest \(2\)
* Het moet duidelijk zijn welk moment \(foto's van activiteit die geweest is\) bij welke activiteit hoort en wanneer dit is geweest \(2\)
* Klikbare iconen moeten altijd gebruikt worden in combinatie met een tekst label \(5\)
* De touch target van de knoppen moet groot genoeg zijn zodat de gebruikers niet mis klikken \(5\)
* De navigatiestructuur moet simpel en consistent zijn \(5\)
* De applicatie moet een startpagina hebben waarin de top-level items van het menu te vinden zijn \(5\)
* Er moet een duidelijke terugknop zijn waarmee de gebruiker terug kan gaan naar de startpagina van de app \(5\)
* De toegepaste filters moeten zichtbaar zijn in het overzicht met gefilterde resultaten en op de plaats waar de gebruiker ze heeft ingesteld \(7\)
* De filteropties moeten aansluiten bij het taalgebruik van de gebruiker \(7\)

**Should haves**

* De applicatie moet bij het eerste gebruik uitleg bieden over wat Klup is en hoe het werkt \(1\)
* De applicatie moet de mogelijkheid bieden om meldingen aan en uit te kunnen zetten \(1, 2\)
* Een organisator moet meerdere interesses kunnen toewijzen aan een activiteit \(3, 4\)
* De gebruiker moet in de app kunnen zien aan wie ze uitnodigingen voor activiteiten hebben gestuurd \(3, 4\)
* De uitgenodigde moet een reden op kunnen geven waarom hij de uitnodiging afwijst, en dit bericht moet aankomen bij de verzender \(4\)
* De tekst moet groot genoeg zijn om makkelijk te worden gelezen door de gebruikers \(5\)
* Het contrast tussen de tekst en de achtergrond moet voldoen aan de AA eisen van de WCAG \(5\)
* De benamingen moeten aansluiten bij de vocabulaire van de oudere doelgroep \(5\)
* Je moet in het activiteiten overzicht kunnen zien hoeveel resultaten er getoond worden na het filteren \(7\)

**Could haves**

* De interesses waarop gebruikers kunnen filteren moeten aansluiten bij de activiteiten die in de app staan \(2\)
* De activiteiten waarbij staat "speciaal voor jou" moeten beter worden afgestemd op de gebruiker \(2, 3\)
* De meestgebruikte filteropties moeten snel toegankelijk worden gemaakt \(7\)
* De activiteiten die in de app staan moeten kunnen worden weergegeven op een plattegrond \(7\)

**Won't haves \(this time\)**

* De applicatie moet naast smartphone ook kunnen werken op tablet en desktop \(3, 4\)
* De hoeveelheid aan conversaties in de reacties onder activiteiten moet verminderd worden \(2\)
* Meldingen over nieuwe reacties en aanmeldingen bij een activiteit worden verzameld onder één melding \(6\)
* De app moet de mogelijkheid bieden om te kunnen reageren op een specifieke reactie waarbij degene waarop je reageerd hier een melding over krijgt \(6\)
* De app moet de mogelijkheid bieden voor organisatoren om meerdere kluppers tegelijk uit te nodigen voor hun activiteit \(6\)

