# De opdracht

Aangezien Klup nog in de start-up fase zit, is er een gering budget om alles voor elkaar te krijgen. Michelle en Michiel hebben grotendeels zelf bedacht hoe de Klup app eruit moet komen te zien en hoe het moet werken. Ze hebben een bedrijfskunde achtergrond en zijn geen app designers. Hierdoor zit de app een beetje vreemd en onhandig in elkaar. Het design is rommelig en er zitten bugs in de app. Aan de achterkant \(de back-end en de front-end\) is de app ondertussen zo'n brei geworden, dat het heel lastig is om dingen aan te passen.

Daarom wil Klup met een schone lei beginnen en de app helemaal opnieuw gaan bouwen. Hiervoor heb ik de opdracht gekregen om te onderzoeken wat de doelgroep nodig heeft en om een redesign te maken van de complete app.



